---
layout: post
permalink : blog/وام-بافت-فرسوده-250-میلیون-تومان-شد
title: وام بافت فرسوده ۲۵۰ میلیون تومان شد
site: خبرگزاری تسنیم
keyword: بازار مسکن ، قیمت مسکن
source-url: https://tn.ai/2301238
image: https://melkfax.s3.ir-thr-at1.arvanstorage.com/1398111614502060119591814.jpg
subtitle: عضو هیئت مدیره شرکت بازآفرینی شهری ایران از افزایش سقف وام نوسازی بافت فرسوده به ۲۵۰ میلیون تومان خبر داد.
---
به گزارش ملک فکس و به نقل از  گروه اقتصادی خبرگزاری تسنیم، عباس شفیعی با بیان این که وام جدید احیای بافت فرسوده برای شهر تهران 250 میلیون تومان است، اظهار کرد: این وام برای ساخت و ساز به صورت خودمالکی 100 میلیون و برای انبوه سازان تا سقف 250 میلیون تومان پرداخت می شود.

وی با اعلام این که وام نوسازی بافت فرسوده خودمالکی در کلانشهرها 80 میلیون تومان و برای انبوه سازان 230 میلیون تومان است، ادامه داد: همچنین سقف وام جدید برای مراکز استان ها و شهرهای بالای 200 هزار نفر جمعیت به صورت خودمالکی 80 میلیون و برای انبوه سازان 220 میلیون تومان تعیین شده است.

وی افزود:  سقف وام ساخت بافت‌های فرسوده در شهرهای کمتر از 200 هزار نفر جمعیت برای خودمالکان 60 میلیون تومان و برای انبوه سازان 180 میلیون تومان است.

عضو هیئت مدیره شرکت بازآفرینی شهری ایران با بیان این که 50 میلیون تومان از این تسهیلات با نرخ  سود 9 درصد و بقیه بدون سپرده گذاری با نرخ 18 درصد است، اضافه کرد: دوره بازپرداخت این تسهیلات 3 سال دوره مشارکت مدنی و بعد از آن هم 7 سال دوره فروش اقساطی جمعاً 10 سال خواهد بود.

به گفته شفیعی، منابع این تسهیلات از محل اعتبارات بند الف تبصره 18 است که از صندوق توسعه ملی تامین می‌شود.