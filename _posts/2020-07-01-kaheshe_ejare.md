---
layout: post
title: قیمت اجاره مسکن به زودی کاهش می‌یابد
site: باشگاه خبرنگاران جوان
keyword: قیمت مسکن ، احاره مسکن
source-url: https://www.yjc.ir/00V4Sh
permalink : blog/قیمت-اجاره-مسکن-به-زودی-کاهش-می‌یابد.html
image: https://images.unsplash.com/photo-1518458028785-8fbcd101ebb9?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=300&q=80
subtitle: یک کارشناس بازار مسکن گفت اخذ مالیات از خانه‌های خالی موجب بهبود اوضاع بازار مسکن و کاهش قیمت اجاره‌ها می‌شود.
---
احمد سرحدی کارشناس بازار مسکن در گفت‌وگو با خبرنگار راه و شهرسازی  گروه اقتصادی باشگاه خبرنگاران جوان، در خصوص تاثیر اخذ مالیات از خانه‌های خالی اظهار کرد: این طرح سالیان گذشته در کشور مطرح شده بود، اما طی چند روز گذشته دولت و مجلس با اجرای آن موافقت کردند.

وی افزود: از حدود ۱۰ سال گذشته، سیر سعودی قیمت مسکن افزایش قابل توجهی به خود گرفت و در همین راستا عده‌ای سرمایه‌های خود را صرف خرید واحد‌های مسکونی کردند و این پدیده به افزایش بیش از حد قیمت‌ها و اختلال در عرضه و تقاضا دامن زد.

این کارشناس بازار مسکن بیان کرد: دولت نیز در راستای مقابله با این افراد اقدام به اجرای طرح اخذ مالیات از خانه‌های خالی کرد تا این افراد یا واحد‌های خالی خود را بفروشند یا اجاره دهند.

سرحدی ادامه داد: با این وجود اگر محتکرین مسکن، واحد‌های احتکار شده را نگه دارند، سرمایه آن‌ها دچار ضرر می‌شود و باید سالانه مبالغی را تحت این نوع از مالیات پرداخت کنند.

وی با اشاره به تاثیر دریافت مالیات از خانه‌های خالی بر قیمت‌ها تصریح کرد: قیمت اجاره مسکن در تهران در کوتاه مدت با کاهش قابل توجهی مواجه می‌شود، اما این تاثیر بر قیمت مسکن ممکن است چند سال به طول بی انجامد.

این کارشناس بازار مسکن خاطر نشان کرد: پیک معاملات و نقل و انتقال در بازار مسکن مربوط به مهر ماه و اوایل تابستان است که با این وجود اخذ مالیات از خانه‌ها خالی نمی‌تواند تاثیر چندانی در سال جاری از خود نشان دهد، اما در سال آینده شاهد بهبود اوضاع بازار مسکن خواهیم بود.

سرحدی بیان کرد: امیدواریم قانون اخذ مالیات از خانه‌های خالی همیشه ادامه داشته باشد و دولت هیچ معافیتی برای هیچ یک از گروه‌های جامعه اعمال نکند.