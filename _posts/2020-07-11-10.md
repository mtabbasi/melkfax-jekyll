---
layout: post
permalink : blog/مسکن-ملی-نباید-در-حد-حرف-باقی-بماند.html
title: مسکن ملی نباید در حد حرف باقی بماند
site: باشگاه خبرنگاران جوان
keyword: مسکن ، بازار مسکن
source-url: https://www.yjc.ir/00UgFM
image: https://melkfax.s3.ir-thr-at1.arvanstorage.com/12201895_314.jpg
subtitle: نائب رئیس اول اتحادیه املاک تهران گفت:طرح اقدام ملی مسکن نباید به ثبت نام و دریافت پول ختم شود بلکه باید هرچه سریعتر به مرحله اجرایی برسد
---
به گزارش ملک فکس و به نقل از  باشگاه خبرنگاران جوان، حسام عقبایی نایب رئیس اول اتحادیه املاک استان تهران  با بیان اینکه اجرای طرح اقدام ملی مسکن نقش موثری در بهبود وضعیت بازار مسکن دارد، گفت: با ساخت و به بهره برداری رسیدن ۴۰۰ هزار واحد مسکونی طرح اقدام ملی نقش موثری در بهبود عرضه و تقاضای مسکن دارد.

او ادامه داد: ایجاد توازن در عرضه و تقاضای مسکن و همچنین افزایش تولید در شرایط رکود بازار مسکن می تواند این بازار را به سمت رونق هدایت کند.

نایب رئیس اول اتحادیه املاک استان تهران با بیان اینکه در اجرای طرح اقدام ملی باید دولت عزم خود در تحقق این برنامه جزم کند، گفت: در دولت یازدهم تنها نباید طرح اقدام ملی به ثبت نام و واریز پول ختم شود و ساخت و تحویل این واحدها به دولت های بعدی برسد بلکه وزارت راه و شهرسازی باید تمامی تلاش خود را برای تحویل این واحدها کند.

عقبایی درباره سامانه املاک و اسکان مسکن که در اواخر سال ۹۸ توسط معاونت مسکن و ساختمان وزارت راه وشهرسازی رونمایی شد هم گفت: شناسایی خانه های خالی توسط این سامانه کمک می کند که تعادل در تمامی بخش های مسکنی برقرار شود.

او با بیان اینکه با اجاره دادن واحدهای مسکونی خالی از سکنه و همچنین شناسایی این واحدها بازار اجاره مسکن کمی به سمت آرامش می رود، گفت: باید از طریق یک برنامه ریزی منسجم و اجرای طرح آمایش سرزمین بتوانیم نیازهای اقتصادی و مسکنی کشور در سال های آینده را دریافت کنیم.

عقبائی با بیان اینکه سرعت اجرای طرح سامانه املاک و اسکان بسیار ضعیف است گفت: هنوز برخی از نهادها دولتی دستگاه های دولتی با این سامانه همکاری نکرده اند و پروتکل های اجرایی و هماهنگی برای تبادل اطلاعات را انجام نداده اند که این امر خود باعث شده که سامانه املاک و اسکان نتواند به درستی اجرا شود.

نایب رئیس اول اتحادیه املاک با اشاره به اینکه برای بهبود وضعیت بازار اجاره باید بتوانیم از این سامانه به بهترین نحو ممکن استفاده کنیم گفت: همکاری نکردن دستگاه های مختلف باعث خواهد شد این طرح نتواند به اهداف خود برسد.    او توضیح داد: بسیاری از واحدهای خالی از سکنه در تهران مربوط به شمال شهر است که شناسایی و یا عرضه انها نمی تواند نقش مفیدی در بازار خرید وفروش مسکن و با اجاره ایجاد کند چراکه قیمت این واحد ها بسیار نجومی است و عرضه انها برای اقشار ضعیف و یا متوسط جامعه فایده ای ندارد.