---
layout: post
permalink : blog/ساخت-8-هزار-مسکن-برای-خانوارهای-دارای-2-معلول-توسط-بنیاد-مستضعفان.html
title: ساخت ۸ هزار مسکن برای خانوارهای دارای ۲ معلول توسط بنیاد مستضعفان
site: خبرگزاری تسنیم
keyword: بازار مسکن ، قیمت مسکن
source-url: https://tn.ai/2303673
image: https://melkfax.s3.ir-thr-at1.arvanstorage.com/1398111811143294119608704.jpg
subtitle: رئیس بنیاد مستضعفان از ساخت ۸ هزار مسکن برای خانواده‌های دارای دو معلول خبر داد و گفت:امسال نیز ۵ هزار واحد برای این قبیل خانوارها در دست ساخت است.

---
به گزارش ملک فکس و به نقل از  گروه اقتصادی خبرگزاری تسنیم، سید پرویز فتاح با اشاره به برنامه‌های بنیاد مستضعفان در حوزه مسکن و اتمام پروژه‌های نیمه تمام، اظهار کرد:  بنیاد آمادگی ساخت هر چه بیشتر مسکن برای مستضعفان را با تمام ظرفیت دارد و می‌تواند نیاز به زمین، وام قرض الحسنه، سیمان و مصالح و... را تامین کند لذا در کنار مجلس و دولت برای تامین مسکن محرومین هستیم.

وی افزود: تاکنون 8 هزار خانه برای خانواده‌های دارای دو معلول ساخته شده و 5 هزار نیز در سال جدید نیز در دست ساخت است.

وی ادامه داد: اتمام پروژه‌های دولتی که 90 درصد آن پیشرفت فیزیکی داشت اما دولت نمی‌تواند بودجه 10 درصد باقیمانده آنها را تامین کند توسط بنیاد مستضعفان پیشنهاد شده است. براین اساس بنیاد می‌تواند با بودجه خود 10 درصد باقی مانده را تکمیل کند اما اینجا یک مشکل قانونی وجود دارد و آن اینکه دولت مجاز نیست در قبال کمک بنیاد، بخشی از اموال، شرکت‌ها و سهام خود را به بنیاد مستضعفان واگذار کند لذا اگر اصلاح قانونی صورت بگیرد بسیاری از طرح‌های نیمه تمام دولت به اتمام می‌رسد.

وی تصریح کرد: درصورت موافقت دولت با این پیشنهاد بنیاد مستضعفان، تشخیص و انتخاب پروژه‌ها با مجلس و دولت خواهد بود چراکه وزن مالی هر پروژه متفاوت است.