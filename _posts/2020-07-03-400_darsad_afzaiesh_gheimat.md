---
layout: post
title: افزایش ۴۰۰ درصدی قیمت مسکن در دولت روحانی
site: خبرگزاری تسنیم
keyword: بازار مسکن ، قیمت مسکن
permalink : blog/افزایش-۴۰۰-درصدی-قیمت-مسکن-در-دولت-روحانی.html
source-url: https://tn.ai/2299025
image: https://images.unsplash.com/photo-1549462541-9b46952297c1?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=375&q=80
subtitle: بررسی آمار رسمی وزارت راه و شهرسازی حاکی از آن است که از مردادماه سال ۹۲ تا خرداد ۹۹ قیمت مسکن در تهران حدود ۴۰۰ درصد افزایش یافته است.
---
به گزارش خبرنگار اقتصادی خبرگزاری تسنیم، مطابق آمار منتشر شده از سوی دفتر اقتصاد مسکن وزارت راه و شهرسازی در مردادماه سال 92 (شروع دولت یازدهم) متوسط قیمت مسکن در تهران 3 میلیون و 834 هزار تومان بود. در ماه مورد اشاره بیشترین متوسط قیمت مسکن با 8 میلیون و 567 هزار تومان مربوط به منطقه یک بود.

کمترین متوسط قیمت نیز با یک میلیون و 850 هزار تومان متعلق به منطقه 18 بود.  این در حالی است که طی 7 سال منتهی به خردادماه 99 قیمت مسکن به صورت نجومی افزایش یافته است.

بر این اساس متوسط قیمت هر مترمربع واحد مسکونی در شهر تهران با افزایش 397.42 درصد در آخرین ماه بهار امسال مانند سایر بازارهای اقتصادی از جمله طلا و ارز رکورد تاریخی را ثبت کرده است.

بیشترین متوسط قیمت مسکن در تهران متعلق به منطقه یک با 42 میلیون و 499 هزار تومان است؛ به عبارت دیگر از مردادماه 92 تا خرداد 99 متوسط قیمت در این منطقه 396.1 درصد افزایش یافته است.

کمترین متوسط قیمت نیز با 8 میلیون و 800 هزار تومان در اختیار منطقه 18 است. در 7 سال اخیر متوسط قیمت هر مترمربع واحد مسکونی در این منطقه  375.7 درصد رشد داشته است.