---
layout: post
title: مسکن اولویت کمیسیون عمران در مجلس یازدهم
site: پایگاه خبری بانک مسکن
keyword: بانک مرکزی ، بانک مسکن ، مصالح ساختمانی
source-url: http://www.hibna.ir/Fa/News/71443
permalink : blog/مسکن-اولویت-کمیسیون-عمران-در-مجلس-یازدهم.html
image: https://melkfax.s3.ir-thr-at1.arvanstorage.com/201704104462905335_Orig.jpg
subtitle: رئیس کمیسیون عمران مجلس گفت هفته آینده در کمیسیون عمران نشستی با حضور وزیر راه و شهرسازی، سرپرست بانک مسکن و مسئولان مربوطه برای ساماندهی بازار مسکن تشکیل خواهد شد.
---
به گزارش ملک فکس به نقل از هبینا،محمدرضا رضایی کوچی در گفتگو با خبرنگار پایگاه خبری بانک مسکن- هیبنا، با اشاره به نقشه راه کمیسیون عمران در مجلس یازدهم، اظهار داشت: قانون گذاری و نظارت دو وظیفه مجلس شورای اسلامی است تا دستگاه های اجرایی بتوانند به وظایف خود عمل کنند.

وی با تاکید بر اینکه در مجلس یازدهم به مقوله «نظارت» باید توجه بیشتری شود، افزود: ما در حوزه قانون گذاری برای مدیریت و ساماندهی بازار مسکن تقریبا اشباع هستیم و نیاز به قانون خاصی نداریم اما آنچه که نیاز داریم نظارت بر اجرای قوانین جاری در این حوزه است.

رئیس کمیسیون عمران مجلس شورای اسلامی با بیان اینکه در برنامه ششم توسعه، قانون بودجه و اسناد بالادستی احکامی در حوزه مسکن وجود دارد که هنوز اجرایی نشده است، گفت: مسکن، اولویت نخست کمیسیون عمران در مجلس یازدهم است و بنابراین هفته آینده نشست ویژه ای در این کمیسیون با حضور مسئولان ذی ربط برگزار خواهد شد.

رضایی کوچی ادامه داد: هفته آینده از وزیر راه و شهرسازی، سرپرست بانک مسکن، مسئولان بانک مرکزی و سایر مسئولان مرتبط دعوت شده تا راهکارهای ساماندهی بازار مسکن بررسی شود.

وی با بیان اینکه اقشار متوسط و پایین جامعه برای تامین مسکن تحت فشار هستند و عمده این مشکلات به نبود تعدل بین عرضه و تقاضا بر می گردد، گفت: برای ایجاد تعادل در بازار و پاسخ به نیاز واقعی مسکن سالانه به ساخت 800 هزار واحد مسکونی نیاز داریم اما طی سال های گذشته این هدف محقق نشده و حدودا بین 300 تا 400 هزار واحد در هر سال ساخته شده است، بنابراین با یک تقاضای انباشت از سال های گذشته مواجه هستیم.

رئیس کمیسیون عمران مجلس شورای اسلامی با اشاره به اینکه باید مکانیزمی شبیه مسکن مهر برای تامین مسکن بخشی از تقاضای بازار ایجاد کنیم گفت: یکی از پیشنهادات این است تا یک خط اعتباری برای بانک مسکن تعریف کنیم تا از طریق منابعی که توسط بانک مرکزی در اختیار بانک مسکن قرار می گیرد و از این طریق تسهیلات ارزان قیمت در اختیار جامعه هدف برای تامین مسکن در نظر گرفته شود.

رضایی کوچی، زمین را یکی از عوامل مهم در گرانی مسکن عنوان کرد و گفت: باید از ظرفیت های تولید مسکن در حاشیه شهرها، زمین های دولتی و بافت فرسوده استفاده کنیم و با ایجاد ارزش افزوده در این مناطق و تامین زمین، بخشی از تولید مسکن کشور از این محل تامین و تولید شود.

وی با تاکید بر اینکه راهکارهای افزایش تولید مسکن را با جدیت در کمیسیون عمران مجلس پیگیری می کنیم گفت: علاوه بر پیگیری راهکارهای ساماندهی بازار مسکن، اولویت دیگر این کمیسیون پیگیری تکمیل پروژه های نیمه تمام عمرانی کشور است که در این زمینه از ظرفیت های بخش خصوصی استفاده خواهد شد.