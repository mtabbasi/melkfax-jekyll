---
layout: post
title: نایب رئیس اتحادیه مشاوران املاک سونامی در قیمت مسکن نداشتیم
site: خبرگزاری تسنیم
keyword: بازار مسکن ، قیمت مسکن
source-url: https://tn.ai/2298615
image: https://melkfax.s3.ir-thr-at1.arvanstorage.com/1399013012454663620170554.jpg
subtitle: نایب رئیس اتحادیه مشاوران املاک با بیان این که میزان افزایش حقوق امسال با میزان تورم و رشد اجاره مسکن همخوانی ندارد، گفت در بخش مسکن  سونامی قیمت نداشتیم.
---
حسام عقبایی در گفت وگو با خبرنگار اقتصادی خبرگزاری تسنیم در خصوص وضعیت بازار مسکن به خصوص بخش اجاره کشور اظهار کرد: یکی از موارد مهم در بازار اجاراه مسکن  این است که طی ماه های اخیر  رشد نرخ اجاره بها بسیار بالا بوده است.

وی ادامه داد: این در حالی است که افزایش حقوق امسال برای کارمندان کشوری، لشکری و تامین اجتماعی 20 تا 22 درصد است.

وی بیان کرد: باید به این نکته توجه شود که تورم فروردین امسال که کشور تعطیل بوده، ملاک و معیار تورم نیست. با همه این تفاسیر تورم اعلامی بانک مرکزی برای اولین ماه سال 30.2 درصد است یعنی 8 تا 9 درصد افزایش حقوق از تورم عقب‌تر است.

 نایب رئیس اتحادیه مشاوران املاک با بیان این که تامین پرداخت اجاره بهای مسکن به خصوص برای اقشار متوسط و پایین جامعه مشکل است، گفت: قیمت مسکن در شهرهای بزرگ به سطح تورم نزدیک شده و در شهرهای کوچک و متوسط زیر نرخ تورم رشد کرده است.

عقبایی با بیان این که در بخش مسکن  سونامی قیمت نداشتیم اما قیمت ها در عین حال به نرخ تورم نزدیک شده است، تاکید کرد: هم اکنون یک  مطالبه گری برای ساماندهی وضعیت بازار مسکن از طرف مردم و مجلس وجود دارد. سه قوه در حوزه مسکن به خصوص در حوزه اجاره نشینی ورود پیدا کرده و اعلام کرده‌اند برای اجاره برنامه هایی را در دست اجرا دارند.

وی با یادآوری این که مجلس به جز کمیسیون عمران به این حوزه ورود پیدا کرده‌ است، اضافه کرد: خوشبختانه نمایندگان کمیسیون اقتصادی مجلس مباحثی را برای ساماندهی بازار مسکن مطرح کرده‌اند. ضمن این که  پرسش از وزیر و رئیس‌جمهوری در خصوص وضعیت بازار مسکن مطرح شده است.

وی تاکید کرد: رسیدگی به وضع مسکن یک مطالبه به حق از سوی مردم، مجلس و قوه قضاییه است.