---
layout: post
title: اخذ ۲۰ میلیون تومان از قراردادهای مسکن مهر قانونی است/هدایت  مشغله کاری معاون استانداری زیاد است
site: تسنیم	
keyword: اقتصادی راه, و مسکن
source-url: https://tn.ai/2289683
permalink : blog/-اخذ-۲۰-میلیون-تومان-از-قراردادهای-مسکن-مهر-قانونی-استهدایت--مشغله-کاری-معاون-استانداری-زیاد-است.html

image: https://melkfax.s3.ir-thr-at1.arvanstorage.com/1399032708425090520602574.jpg
subtitle: مدیرعامل شرکت عمران پردیس در واکنش به اظهارات معاون عمرانی استانداری تهران، گفت  اخذ ۲۰ میلیون تومان از قراردادهای مسکن مهر قانونی است.
---
مهدی هدایت در گفت‌وگو با خبرنگار اقتصادی خبرگزاری تسنیم با اشاره به دریافت 20 میلیون تومان یارانه دولتی از خریداران مسکن مهر، اظهار کرد: مصوبه‌ای داریم که به ما اجازه می‌دهد افزایش قیمت‌های دو سال اخیر در بخش ساخت را از همه دریافت کنیم.

وی با بیان این‌که این مصوبه برای حدود 10 ماه پیش است در پاسخ به ا ین پرسش که چرا همان زمان مصوبه مذکور را اجرایی نکردید، افزود: پس از اخذ این مصوبه،‌ دیدیم که شرایط آنقدر برای مردم سخت است که نباید آنرا عملیاتی کنیم. به جای این کار پول مورد نیاز را از منابع داخلی تامین کردیم تا فشار مضاعفی را به مردم وارد نکینم.

وی با یادآوری این‌که چندین سال است که در پردیس مردم از انتظار برای تحویل واحدهای خود خسته شده بودند، تصریح کرد:‌ یک اتفاق دیگری که افتاد و روند اجرای مصوبه دریافت 20 میلیون را با تاخیر مواجه کرد و آن افزایش قیمت بنزین در آبان‌ماه سال گذشته بود. پس از آن هم بحث شیوع ویروس کرونا پیش آمد و باز هم اجرای مصوبه به تاخیر افتاد.

مدیرعامل شرکت عمران پردیس گفت: این مصوبه شامل کسانیکه قبل از تاریخ اول خردادماه 99 واحد مسکن مهری را خریداری کرده‌اند و همچنین افراد گروه هدف نمی‌شود.

هدایت بیان کرد: از اول خرداد به بعد از کسانیکه مسکن مهر پردیس را خریداری می‌کنند بابت هر واحد یکبار 20 میلیون تومان دریافت می‌کنیم. این هزینه نقل و انتقال نیست، متاسفانه یکی از رسانه‌ها عمدا یا سهوا اعلام کرد این پول هزینه نقل و انتقال است. در حالی هزینه نقل و انتقال واحدهای مسکن مهر یک میلیون تومان است.

وی با این‌که از افراد تحت پوشش بهزیستی، کمیته امداد و برای اعضای درجه یک خانواده 20 میلیون تومان دریافت نمی‌شود، تصریح کرد: معاون عمرانی استانداری تهران مقصر اظهارنظر درباره ادعای غیرقانونی این مصوبه نیست؛ اولا این مصوبه به صورت نادرستی به وی منتقل شده (هزینه نقل و انتقال)، دوما این مصوبه مربوط به حدود 10 ماه است. بنده خدا هم طبیعی است که با حجم جلسات روزانه این مصوبه در خاطرش نمانده باشد.
به گزارش تسنیم، تقی‌زاده معاون عمرانی استانداری تهران امروز در گفت‌وگو با یکی از رسانه‌ها درباره دریافت 20 میلیون تومان از خریداران مسکن پردیس،‌گفته است: افزایش قیمت برای واگذاری واحدهای مسکن مهر قانونی نیست.