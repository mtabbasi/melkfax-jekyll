---
layout: post
title: بررسی رشد قیمت مسکن در ۱۲ ماه اخیر
site: تابناک
keyword: مسکن ملی ، ثبت نام مسکن ملی ، وزارت راه و شهرسازی ، بازار مسکن
source-url: tabnak.ir/0048Un
image: https://melkfax.s3.ir-thr-at1.arvanstorage.com/1198993_438.jpg
subtitle: میانگین رشد ماهیانه قیمت مسکن شهر تهران در ۱۲ ماه گذشته ۲.۵ درصد بوده که اردیبهشت امسال بالاترین رشد به میزان ۹.۴ درصد و شهریور پارسال کمترین رشد به میزان منفی ۳.۵ درصد را تجربه کرده است.
---
به گزارش ملک فکس به نقل از ایسنا،جزئیات گزارش تحولات بازار مسکن شهر تهران در اردیبهشت ماه ۱۳۹۹ که توسط وزارت راه و شهرسازی ارائه شده نشان می دهد متوسط قیمت مسکن شهر تهران در اردیبهشت سال جاری ۱۷.۱ میلیون تومان در هر متر مربع بوده که نسبت به ماه قبل ۹.۴ درصد و نسبت به ماه مشابه سال قبل ۳۳.۸ درصد افزایش داشته است.

میانگین رشد متوسط قیمت مسکن به صورت ماه به ماه قبل برای یک دوره ۱۲ ماهه منتهی به اردیبهشت ماه سال جاری در شهر تهران ۲.۵ درصد بوده است. در این بازه زمانی، متوسط قیمت مسکن در اردیبهشت ماه ۱۳۹۹ معادل ۹.۴ درصد بالاترین رشد و در شهریور ماه ۱۳۹۸ کمترین رشد به میزان منفی ۳.۵ درصد را تجربه کرده است.

لازم به ذکر است، میانگین نرخ رشد قیمت مسکن در شهر تهران منتهی به اردیبهشت ۱۳۹۹ حدود ۶.۵ درصد بوده است.

همچنین حجم نقدینگی معاملات انجام شده در این ماه ۱۶ هزار و ۱۰۰ میلیارد تومان بوده که نسبت به ماه مشابه سال قبل ۲۱.۴ درصد افزایش نشان می‌دهد.

از میان مناطق ۲۲ گانه شهر تهران منطقه ۱ با ۳۴.۲ میلیون تومان در هر متر مربع بیشترین و منطقه ۱۸ با ۷.۷ میلیون تومان کمترین متوسط قیمت را داشته اند.

مناطق ۱، ۳، ۲، ۶، ۵ و ۴ به ترتیب مناطقی هستند که متوسط قیمت مسکن در آنها از متوسط قیمت شهر تهران بیشتر بوده است.

بیشترین نرخ رشد متوسط قیمت در اردیبهشت ماه ۱۳۹۹ نسبت به ماه مشابه سال قبل مربوط به منطقه ۱۹ به میزان ۴۹.۶ درصد و کمترین مقدار افزایش مربوط به منطقه ۲۲ به میزان ۲۳.۵ درصد بوده است.

بالاترین رشد قیمت در متراژ ۱۴۰ تا ۱۶۰ متر مربع
بررسی متوسط قیمت بر اساس متراژ های مختلف نشان می دهد در اردیبهشت ماه سال جاری کلیه بازه‌های متراژی ک دارای رشد بوده و واحدهای مسکونی با متراژ ۱۴۰ تا ۱۶۰ مترمربع بیشترین رشد را به میزان ۴۲.۶ درصد و واحدهای با متراژ بیش از ۲۰۰ مترمربع کمترین رشد به میزان ۲۴.۸ درصد نسبت به ماه مشابه سال قبل تجربه کرده‌اند.

کاهش ۶.۱ درصدی معاملات نسبت به سال قبل
در اردیبهشت ماه ۱۳۹۹ تعداد کل معاملات مسکن شهر تهران ۱۱ هزار و ۶۰۰ فقره بوده که نسبت به ماه قبل ۷۹۲ درصد و نسبت به اردیبهشت سال قبل ۶.۱ درصد کاهش داشته است. علت رشد چشمگیر معاملات در ماه گذشته به حجم اندک معاملات در فروردین ماه و تعطیلی دفاتر املاک ناشی از شیوع ویروس کرونا در اولین ماه از سال جاری مربوط می‌شود.

از میان مناطق ۲۲ گانه شهر تهران منطقه ۵ با ۱۵۲۷ فقره معامله با سهم ۱۶.۱ درصدی از کل معاملات اردیبهشت ماه تهران بیشترین سهم را به خود اختصاص داده و پس از آن مناطق ۲، ۴ و ۱۱ به ترتیب با سهم ۹.۷، ۸.۴ و ۷.۸ درصدی از کل معاملات اردیبهشت‌ماه در رده های بعدی قرار دارند.

همچنین منطقه ۱۹ با ۶۱ فقره معامله و سهم ۰.۶ درصدی کمترین سهم از تعداد معاملات اردیبهشت ماه تهران را به خود اختصاص داده است. آمار نشان می‌دهد تنها در شش منطقه از شهر تهران شامل مناطق ۵، ۲، ۴، ۱۰، ۱۴ و ۸ بیش از نیمی از کل معاملات به میزان ۵۴ درصد انجام شده است.

