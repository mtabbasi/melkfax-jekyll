---
layout: post
title: برگزاری جلسه با استانداری تهران برای حل اختلاف با شرکت عمران پردیس
site: خبرگزاری تسنیم
keyword: بازار مسکن ، قیمت مسکن
source-url: https://tn.ai/2299498
image: https://melkfax.s3.ir-thr-at1.arvanstorage.com/1398111510464428119579944.jpg
subtitle: معاون وزیر راه و شهرسازی از برگزاری جلسه با معاون استانداری تهران برای حل مسئله دریافت ۲۰ میلیون تومان از خریداران مسکن مهر خبر داد.
---
حبیب الله طاهرخانی در گفت وگو با خبرنگار اقتصادی خبرگزاری تسنیم در پاسخ به این پرسش که بالاخره دریافت 20 میلیون تومان از خریداران مسکن مهر پردیس قانونی است یا خیر، اظهار کرد:  برای حل مسائل پیش آمده طی دو ماه اخیر در خصوص دریافت 20 میلیون تومان از خریداران مسکن مهر جلسه ای با معاون عمرانی استانداری تهران برگزار خواهیم کرد.

وی تاکید کرد: این هفته جلسه ای با معاون عمرانی استانداری تهران برگزار می شود.

به گزارش تسنیم، از ابتدای خرداد امسال شرکت عمران پردیس با استناد به یک مصوبه دولت اعلام کرد از خریداران واحدهای مسکن مهر 20 میلیون تومان بابت یارانه های پرداختی دولت دریافت می کند.

طی 2 ماه و چند روز اخیر هر بار مدیرعامل شرکت عمران پردیس در این رابطه و قانونی بودن آن صحبت کرده، تقی ازده معاون عمرانی استانداری تهران نیز بلافاصله بر غیرقانونی بودن این اقدام و نداشتن مصوبه تاکید کرده است.

در جدیدترین اظهارنظر معاون استانداری تهران گفته است: وضع هرگونه تعرفه تحت هر عنوانی توسط هر دستگاهی ممنوع است. وضع تعرفه درباره مسکن فقط باید با هماهنگی شورای مسکن استان باشد. بنابراین هر تصمیمی که خارج از این ضابطه درباره مسکن پردیس گرفته شود مغایر نظر شورای مسکن استان است.