---
layout: post
title: راه‌اندازی سامانه ملی املاک و اسکان تا چند روز آینده
site: تجارت نیوز
keyword: مصطفی‌قلی خسروی,مسكن,ماليات,سامانه ملی املاک
permalink : blog/راه‌اندازی-سامانه-ملی-املاک-و-اسکان-تا-چند-روز-آینده.html

source-url: https://tejaratnews.com/%d8%b1%d8%a7%d9%87%e2%80%8c%d8%a7%d9%86%d8%af%d8%a7%d8%b2%db%8c-%d8%b3%d8%a7%d9%85%d8%a7%d9%86%d9%87-%d9%85%d9%84%db%8c-%d8%a7%d9%85%d9%84%d8%a7%da%a9
image: https://tejaratnews.com/wp-content/uploads/2020/06/3e8d4fc3-eae8-484e-bb8d-43bd8ac50941-1.jpg
subtitle: رئیس اتحادیه مشاوران املاک از راه‌اندازی سامانه ملی املاک و اسکان تا چند روز آینده خبر داد.
---
 مصطفی‌قلی خسروی با اشاره به جلسه اخیر با معاون مسکن و ساختمان وزیر راه و شهرسازی اظهار کرد: در این جلسه مسائل متعددی از جمله ارائه بسته‌های تشویقی به بخش خصوصی برای تولید مسکن، تسریع در اتمام واحد‌های باقیمانده مسکن مهر، تسریع در ساخت واحد‌های طرح ملی مسکن، الزامی کردن صدور کد رهگیری در معاملات و استفاده از ظرفیت‌های بورس برای مسکن مطرح شد.
رئیس اتحادیه مشاوران املاک با بیان این‌که سامانه ملی املاک و اسکان نیز تا چند روز آینده راه‌اندازی خواهد شد، افزود: در این جلسه عنوان شد که وزارت راه و شهرسازی صندوق‌های حمایتی از مردم را با منابع مالی مالیات بر خانه‌های خالی راه‌اندازی خواهد کرد.
وی ادامه داد: همچنین مقرر شده که به صاحبان زمین‌های خالی و بایر در تهران و شهرستان‌ها برای ساخت اخطار بدهند، در صورتی که ساخت و‌سازی در این زمین‌ها صورت نگیرد مالیات‌های سنگینی از مالکان آن‌ها دریافت خواهد شد.
‌قلی خسروی با تأکید بر اینکه زمین متعلق به خداست، یادآور شد: اول انقلاب هم اعلام شد که زمین برای کسی نیست. در سفری به ترکیه مشاهده کردم که در هر زمین خالی یک پرچم این کشور را نصب کرده‌اند، دلیل آن را پرسیدم گفتند که این پرچم یک اخطار به مالک است اگر طی مدت مشخصی در آن ساخت و ساز نکند، دولت مالیات‌های سنگینی را از مالک دریافت خواهد کرد.