---
layout: post
title: فردا؛ آخرین مهلت ویرایش اطلاعات متقاضیان طرح اقدام ملی مسکن
site: باشگاه خبرنگاران جوان
keyword: بازار مسکن ، ساخت وساز ، بازار اجاره
source-url: https://www.yjc.ir/00V5mZ
permalink : blog/فردا-آخرین-مهلت-ویرایش-اطلاعات-متقاضیان-طرح-اقدام-ملی-مسکن.html
image: https://melkfax.s3.ir-thr-at1.arvanstorage.com/12167233_712.jpg
subtitle: اصلانی گفت مهلت ویرایش اطلاعات متقاضیان طرح اقدام ملی مسکن تا ۱۴ تیر ماه است.
---
به گزارش ملک فکس و به نقل از  گروه اقتصادی باشگاه خبرنگاران جوان، پروانه اصلانی مدیرکل دفتر اقتصاد مسکن وزارت راه و شهرسازی با اعلام اینکه مهلت ویرایش اطلاعات پذیرفته شدگان طرح اقدام ملی مسکن تا ساعت ۲۴، شنبه ۱۴ تیر است، گفت: بیشترین میزان مشارکت در طرح اقدام ملی مسکن متعلق به تهرانی‌ها با ۱۵۵ هزار نفر و کمترین میزان مشارکت مربوط به استان کهگیلویه و بویراحمد با ۶۳ هزار نفر است.

مدیرکل دفتر اقتصاد مسکن وزارت راه و شهرسازی با تاکید بر اینکه پذیرفته شدگان طرح اقدام ملی مسکن تا ۱۴ تیر فرصت ویرایش اطلاعات خود را در سامانه tem.mrud.ir 
دارند، افزود: برخی از اطلاعات از جمله شهر محل سکونت و کد ملی قابل تغییر نیستند، اما بخشی از اطلاعات از جمله نشانی در صورت تغییر، باید ویرایش شوند.
اصلانی ادامه داد: تسهیلات اقدام ملی مسکن برای هر واحد مسکن ملی ۱۰۰ میلیون تومان است.

به گفته او، آورده سازنده برای هر واحد حداکثر ۲۰ درصد است و ۸۰ درصد تسهیلات به هر واحد به سازندگان تعلق می‌گیرد. همچنین تسهیلاتی که سازندگان برای ساخت مسکن ملی دریافت می‌کنند قابل انتقال به خریدار است و خریداران متعهد می‌شوند، بازپرداخت تسهیلات خریداری شده را انجام دهند.

مدیرکل دفتر اقتصاد مسکن وزارت راه و شهرسازی با اعلام اینکه عملیات اجرایی ساخت مسکن در همه استان‌ها شروع شده است، توضیح داد: استان زنجان پیشروترین استان‌ در ساخت مسکن ملی است و استانی است که عملیات اجرایی مسکن ملی در برخی از واحد‌ها به مرحله اسکلت رسیده است.

گفتنی است، طرح اقدام ملی مسکن شامل احداث ۴۰۰ هزار واحد مسکونی برای دهک‌های ۴ تا ۷ میان درآمدی است که تکمیل آن‌ها بنا بر اعلام سیاستگذاران این طرح، پایان سال ۹۹ است.