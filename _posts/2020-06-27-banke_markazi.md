---
layout: post
title: بانک مرکزی در هر دو مقوله کنترل نقدینگی و نرخ ارز آگاهانه عمل می‌کند
site: پایگاه خبری بانک مسکن
keyword: بانک مرکزی ، بانک مسکن ، مصالح ساختمانی
source-url: http://www.hibna.ir/Fa/News/71455
image: https://melkfax.s3.ir-thr-at1.arvanstorage.com/201903106435427179_Orig.jpg
subtitle: یادداشت اینستاگرامی رییس کل بانک مرکزی درباره سیاست‌گذاری پولی و ارزی منتشر شد.
---
به گزارش پایگاه خبری بانک مسکن-هیبنا به نقل از ایبنا، دکتر عبدالناصر همتی، رییس کل بانک مرکزی در یادداشتی اینستاگرامی درباره سیاست گذاری پولی و ارزی نوشت:

بانک مرکزی و سیاست گذاری پولی و ارزی در شرایط عادی کاری پیچیده است، البته این به معنی عدم بیان آنچه بانک مرکزی انجام می دهد، نیست و من نیز، بر این اساس، همواره تلاش کرده ام تا صادقانه، سیاست ها را به مردم عزیز توضیح دهم تا خطای شکل گیری واقعی انتظارات راکاهش دهم. این بخشی از وظیفه من است.

۱ - در مقوله رشد نقدینگی، علیرغم اینکه در سیاست پولی جدید، کانال انتقال سیاست ‌پولی، حجم نقدینگی نیست، ولی در هر صورت بار دیگر یادآور میشوم که رشد نقدینگی ازابتدای امسال تا نیمه خرداد، در مجموع، با احتساب خرید ارز، منابع مقابله با کرونا، و تنخواه دولت، به ۶/۲ درصد رسیده است. حتی اگر در بدبینانه ترین حالت همین روند را تا آخر سال داشته باشد (که بسیار بعید است)، نرخ رشد نقدینگی کمتر از رشد سال گذشته بوده و در راستای همان هدف تورمی است. بی اطلاعی برخی از اطلاعات واقعی نباید دستاویزی برای تشویش اذهان و دمیدن بی ثباتی شود.

۲ - دلایل نوسانات بازار ارز را توضیح دادم. بدیهی است برای چنین دوره هایی که تکانه های کوتاه مدت را در اقتصاد تجربه می کنیم، هیچ بانک مرکزی متعهد، و آگاهی، منابع خود را در بازار « نمی پاشد». بانک مرکزی، قطعا با نوسانات سفته بازی مقابله می کند و روند سه روز اخیر نیز نشان داد که بازارسازی قدرتمند در بازار، از هرگونه بی ثباتی و تلاطم جلوگیری خواهد کرد. خیرخواهان می دانند که ارز پاشی با مقابله با جریانات سفته بازی متفاوت است. تکانه اخیر موقتی است و در حال گذار و بانک مرکزی بدون هیچ هیجانی، حرکت بازار ارز را رصد کرده و همانند دو سال گذشته با مدیریت نوسانات، بازار را به سمت تعادل هدایت خواهد کرد.