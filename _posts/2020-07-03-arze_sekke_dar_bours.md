---
layout: post
title: عرضه سکه در بورس، بازی برد برد برای بانک و بازار
site: باشگاه خبرنگاران جوان
keyword: بازار مسکن ، قیمت مسکن
source-url: https://www.yjc.ir/00V55a
image: https://melkfax.s3.ir-thr-at1.arvanstorage.com/12153809_360.jpg
subtitle: یک کارشناس بازار مسکن گفت انجام معاملات سکه در بازار بورس می‌تواند برای بانک‌ها تامین منابع کند.
---
همایون دارابی کارشناس بازار سرمایه در گفت‌وگو با خبرنگار مسکن گروه اقتصادی باشگاه خبرنگاران جوان، در خصوص تاثیر معامله سکه در بازار بورس اظهار کرد: معاملات سکه در بورس از سالیان گذشته مرسوم بوده و افرادی زیادی در این نوع از معاملات فعالیت می کردند که اخیرا برای مدت محدودی ممنوع شده بود.

وی افزود: این محدودیت چند روز گذشته پایان یافت و هم زمان با بازگشت معاملات سکه در بورس، روند صعودی شاخص بورس سرعت بیشتری به خود گرفت.

این کارشناس بازار سرمایه بیان کرد: حذف معاملات سکه در بورس و بازگشت مجدد این معاملات به بازار، هیچ تاثیری در قیمت های سکه و طلا نداشت و نوسان اخیر قیمت سکه هیچ ارتباطی با این موضوع ندارد.

دارابی با اشاره به دلیل افزایش قیمت سکه و طلا ادامه داد: یکی از مهم ترین دلایل افزایش قیمت اخیر سکه و طلا در بازار، افزایش تقاضای آن از سوی افراد تازه کار در است که موجب رشد کاذب قیمت ها شد.

وی تصریح کرد: فعالیت در بازار سکه و معامله این کالا، در شرایط کنونی از ریسک بسیار بالایی بر خوردار است که انجام معاملات سکه در بورس می تواند ضریب ریسک این مسئله را حدودی کاهش دهد.

این کارشناس بازار سرمایه در خصوص مزیت های معامله سکه در بورس خاطر نشان کرد: انجام معاملات طلا و سکه در بورس از مزیت های زیادی برخوردار است که از مهم ترین آنها می توان به کاهش ضریب ریسک و از بین بردن امکان سرقت دارایی اشاره کرد.

به گفته وی؛ کارمزد خرید و فروش سکه در بورس بسیار پایین تر از بازار های آزاد است و از سهولت بیشتری برخوردار است.

دارابی بیان کرد: با گسترده کردن انجام معاملات سکه در بورس و جا افتادن آن برای فعالان این حوزه، سکه های راکد در دست مردم جمع آوری می شود و از این طریق بانک ها می توانند تامین مالی کنند.