---
layout: post
title: ۴ علت اساسی گرانی مسکن چیست؟ / مسکن ملی با دولت دوازدهم به پایان می‌رسد
site: باشگاه خبرنگاران
keyword: وزارت راه و شهرسازی,مسکن ملی
source-url: https://www.yjc.ir/00V02S
image: https://melkfax.s3.ir-thr-at1.arvanstorage.com/12087092_339.jpg
subtitle: خسروی گفت ایجاد نوسان قیمتی در ۴ مولفه از جمله طلا، ارز، بورس و حامل‌های انرژی باعث گرانی مسکن می‌شوند.
---
بمصطفی قلی خسروی رئیس اتحادیه مشاوران املاک استان تهران  در گفت و گو با خبرنگار راه و شهرسازی  گروه اقتصادی باشگاه خبرنگاران جوان، با بیان اینکه در جلسه‌ای با حضور وزیر راه و شهرسازی که برگزار شد مقرر شد تا پایان سال تمامی واحد‌های مسکن مهر را به متقاضیان تحویل دهند، گفت: مسکن ملی که در این دوره کلید خورد طبق گفته وزیر راه و شهرسازی تا پایان این دولت به اتمام می‌رسد.

او ادامه داد: دولت برای کنترل بازار مسکن مقرر کرد تا  زمین‌های ۹۹ ساله را به انبوه سازان و سازندگان مسکن واگذار کند تا بخشی از رشد جهشی قیمت‌ها در این زمینه کاهش یابد.

خسروی اظهار کرد: بسیاری از مردم ساختمان‌های نیمه کاره دارند که مالک و یا سازنده این واحد‌ها امکان تکمیل آن‌ها را ندارد بنابر این دولت می‌تواند با ارائه تسهیلات و یا واگذاری آن‌ها تمامی این واحد‌ها را به اتمام برساند که این خود نقش موثری در کنترل و یا کاهش قیمت‌ها دارد.
رئیس اتحادیه مشاوران املاک کشوری با بیان اینکه ۴ مولفه در رشد قیمت‌های مسکن تاثیر دارد، افزود: بازار طلا، ارز، بورس و حامل‌های انرژی  تغییر قیمت‌ها در این بازار‌ها نقش موثری در ایجاد نوسان و یا تغییر قیمت‌ها در بخش مسکن دارد.

او تاکید کرد: رئیس جمهور طی چند روز گذشته تاکید بسیار زیادی بر وزیر راه و شهرسازی مبنی بر ایجاد ثبات و کنترل قیمت‌ها داشته که این دستور العمل‌ها در بهبود وضعیت کنونی بازار‌ها تاثیر گذار خواهد بود.

خسروی با اشاره به اینکه قیمت گذاری در سایت‌ها در ایجاد نوسان و رشد قیمت‌های اجاره و خرید وفروش مسکن بسیار اثر گذار بوده است، گفت: چشم وهم چشمی مردم در این بازار باعث شده قیمت واحد‌های مسکونی در یک ساختمان نسبت به یکدیگر بسیار متفاوت باشد و همین خود اثرات بسیار بدی در بخش مسکن بر جای خواهد گذاشت.

رئیس اتحادیه مشاوران املاک کشوری به مصوبه اخیر مجلس در رابطه با ثبت املاکی‌ها که در روز‌های پایانی مجلس ۱۰ به تصویب رسید اشاره کرد و گفت: ۱۳۵ هزار مشاور املاک در کشور وجود دارند که اجرای این آیین نامه و مصوبه باعث بیکار شدن بخش عمده‌ای از این قشر می‌شود.

او بیان کرد: این مصوبه در شرایط کنونی به هیچ عنوان قابل اجرا شدن نیست و دردسر‌های بسیار زیادی در حوزه املاک ایجاد خواهد کرد از سوی دیگر با توجه به آنکه بسیاری از مشاوران املاک دارای نیروی کمکی هستند بنابراین این مصوبه باعث بیکار شدن بخش عمده ای از این افراد خواهد شد.

خسروی با اشاره به اینکه اجرای این مصوبه‌های عجولانه و بدون پیش زمینه باعث خواهد شد که بخش خرید و فروش و اجاره مسکن با مشکلات بسیار زیادی رو به رو شود، گفت: بسیاری از مشاوران املاک در شرایط کنونی بازار مسکن به دنبال ایجاد ثبات در حوزه اجاره مسکن هستند بنابراین باید با حمایت از این بخش بتوانیم بازار آرامی را ایجاد کنیم.