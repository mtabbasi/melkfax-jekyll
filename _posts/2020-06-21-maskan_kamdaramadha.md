---
layout: post
title: جلسه بررسی ساماندهی بازار اجاره مسکن برگزار می‌شود/اجرای طرح مسکن کم درآمدها در شهرها
site: باشگاه خبرنگاران
keyword: وزارت راه و شهرسازی,مسکن ملی
source-url: https://www.yjc.ir/00V1hf
image: https://melkfax.s3.ir-thr-at1.arvanstorage.com/12091010_759.jpg
subtitle: محمودزاده گفت ساماندهی بازار اجاره بها و کنترل قیمت مسکن در جلسه هفته آینده کمیسیون ستاد اقتصادی، تعیین تکلیف می شود.
---
به گزارش ملک فکس و به نقل از به نقل از پایگاه خبری وزارت راه و شهرسازی، محمود محمودزاده معاون مسکن و ساختمان وزارت راه و شهرسازی، گفت: طرح خانه دار کردن ۲۰۰ هزار خانوار کم درآمد با همکاری دستگاه‌های مختلف در حال تدوین است.

معاون مسکن و ساختمان وزارت راه و شهرسازی ادامه داد: در ماه‌ها و هفته‌های گذشته جلسات کارشناسی آن با حضور دستگاه‌های ذی ربط در وزارتخانه برگزار شد و به زودی نتایج آن اعلام می‌شود.

محمودزاده با اشاره به اینکه در اجرای طرح خانه دار کردن اقشار کم درآمد، بنیاد مسکن انقلاب اسلامی نیز حضور دارد، تصریح کرد: طرح مسکن اقشار کم درآمد به غیر از طرح بهسازی و بازسازی سالیانه ۲۰۰ هزار واحد مسکن روستایی و شهر‌های کوچک است که تحت مسئولیت بنیاد قرار دارد.

وی توضیح داد: طرح مسکن اقشار کم درآمد در شهر‌ها به اجرا درخواهد آمد.

شناسایی و تفکیک اقشار کم درآمد تحت پوشش کمیته امداد
معاون وزیر راه و شهرسازی ادامه داد: شناسایی اقشار کم درآمدی تحت پوشش کمیته امداد امام خمینی (ره) در سراسر کشور انجام شده و هم اکنون، استان به استان و شهر به شهر در حال تفکیک است.

 ساماندهی بازار اجاره و کنترل قیمت مسکن
محمودزاده در خصوص پیشنهاد‌های وزارت راه و شهرسازی برای اجرای دستور رئیس جمهور در خصوص ساماندهی بازار اجاره بها و کنترل قیمت مسکن، گفت: پیشنهاد‌های مشخص وزارت راه و شهرسازی در این باره ارایه و مقرر شد تا در کمیسیون ستاد اقتصادی به ریاست معاون اول رئیس جمهور، تعیین تکلیف شود.

او افزود: منتظر هستیم در هفته آینده این جلسه تشکیل و در خصوص اجرای فرمان رئیس جمهور تصمیم نهایی گرفته شود.