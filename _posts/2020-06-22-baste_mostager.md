---
layout: post
title: خبر خوش وزیر راه برای مستأجران/ اسلامی- ۲ بسته سیاستی و حمایتی برای بازار مسکن در راه است
site: تسنیم	
keyword: اقتصادی راه, و مسکن
source-url: https://tn.ai/2291220
permalink: blog/-خبر-خوش-وزیر-راه-برای-مستأجران-اسلامی--۲-بسته-سیاستی-و-حمایتی-برای-بازار-مسکن-در-راه-است.html

image: https://melkfax.s3.ir-thr-at1.arvanstorage.com/1398032513534295917655464.jpg
subtitle: وزیر راه و شهرسازی از ارائه دو بسته سیاستی - حمایتی برای ساماندهی بازار مسکن و حمایت از مستاجران خبر داد.
---
محمد اسلامی در گفت‌وگو با خبرنگار اقتصادی خبرگزاری تسنیم ، در پاسخ به این پرسش که دولت و وزارت راه و شهرسازی چه برنامه‌ای برای ساماندهی بازار مسکن و حمایت از مستأجران دارند، اظهار کرد: در این راستا دو بسته سیاستی و حمایتی جهت ساماندهی و حمایت از اجاره‌نشین‌ها در دستور کار دولت قرار دارد.

وی تأکید کرد: این بسته‌ها باعث کاهش التهابات مسکن به‌خصوص برای مستأجران خواهد شد.

وزیر راه و شهرسازی با بیان اینکه بازار مسکن از نوسانات سایر بازارهای اقتصادی از جمله ارز و طلا تأثیر می‌پذیرد، افزود: طی هفته‌های اخیر قیمت جهانی طلا از انسی 1250 دلار به 1750 دلار افزایش یافته و در مقابل از ارزش دلار کاسته شده است.

اسلامی در عین حال گفت: این در حالیست که چرخه مذکور در ایران معکوس است که یک حرکت تخریبی است. متأسفانه عده‌ای با دشمنان ما همنوا شد‌ه‌اند.

وی با اشاره به افزایش قیمت مسکن در کشور تأکید کرد: این میزان افزایش قیمت هیچ منطقی ندارد. برخی سایت‌های اینترنتی اقدام به درج قیمت‌ می‌کنند؛ اما باید از آنها پرسید "چه کسی این واحدها را فروخته و چه کسی خریداری کرده است؟".