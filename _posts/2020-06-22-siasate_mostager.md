---
layout: post
title: سیاست دولت در حوزه ساخت و ساز مسکن و اجاره بها حمایتی است
site: تسنیم	
keyword: اقتصادی راه, و مسکن
source-url: https://tn.ai/2290562
permalink : blog/-سیاست-دولت-در-حوزه-ساخت-و-ساز-مسکن-و-اجاره-بها-حمایتی-است.html

image: https://melkfax.s3.ir-thr-at1.arvanstorage.com/1399013115050022320179794.jpg
subtitle: معاون اول رئیس جمهور با تأکید بر ضرورت ساماندهی بازار مسکن، گفت برنامه دولت برای ساماندهی بازار مسکن بکارگیری سیاست های حمایتی در حوزه ساخت و ساز مسکن و اجاره بها است
---
به گزارش خبرگزاری تسنیم، جلسه ساماندهی بازار مسکن ظهر امروز (یکشنبه) به ریاست معاون اول رییس‌جمهور برگزار شد.

 اسحاق جهانگیری در این جلسه با تأکید بر ضرورت ساماندهی بازار مسکن، تصریح کرد: برنامه دولت برای ساماندهی بازار مسکن بکارگیری سیاست های حمایتی در حوزه ساخت و ساز مسکن و اجاره بها است.

جهانگیری با اشاره به روند افزایشی اجاره مسکن که فشارهای اقتصادی را بر مردم افزایش داده است، گفت: اجاره بها در سبد هزینه خانوارها بسیار تعیین کننده است و دولت تصمیم دارد به منظور حمایت از اقشار ضعیف و متوسط جامعه تصمیماتی را برای کنترل و ساماندهی بازار مسکن و اجاره با هدف کاهش فشار بر مستأجرین اتخاذ کند.

در این جلسه که وزیر راه و شهرسازی، سرپرست وزارت صنعت معدن و تجارت، رییس کل بانک مرکزی، شهردار تهران، رییس سازمان امور مالیاتی، مدیرعامل سازمان حمایت مصرف کنندگان و رییس اتحادیه مشاوران املاک کشور نیز حضور داشتند، نماینده وزارت راه و شهرسازی گزارشی از مقایسه روند رشد تجمعی قیمت مسکن و اجاره بها با نرخ تورم عمومی ارائه کرد و به تشریح اقدامات برخی کشورها جهت حمایت از مستأجران در زمان شیوع کرونا پرداخت.

در این نشست همچنین اعضای جلسه ضمن بررسی تحولات بازار مسکن، پیشنهاداتی را با توجه به شرایط کرونا و تحریم برای ساماندهی و ایجاد ثبات در بازار مسکن و نرخ اجاره بها ارائه کردند که برخی مورد تأیید قرار گرفت و مقرر شد وزارت راه و شهرسازی با همکاری سازمان امور مالیاتی، سازمان حمایت مصرف کنندگان و تولیدکنندگان، بانک مرکزی و سایر دستگاه های ذیربط، در اسرع وقت نسبت به تدوین مصوبات این جلسه برای حمایت از مستأجرین به ویژه اقشار ضعیف و متوسط جامعه اقدام و به جلسه آینده ارائه کنند تا نهایی و ابلاغ شود.