---
layout: post
title: در کدام مناطق تهران آپارتمان یک میلیاردی پیدا می‌شود؟
site: تابناک
keyword: مسکن ملی ، ثبت نام مسکن ملی ، وزارت راه و شهرسازی ، بازار مسکن
source-url: tabnak.ir/0048XF
permalink : blog/-در-کدام-مناطق-تهران-آپارتمان-یک-میلیاردی-پیدا-می‌شود.html

image: https://images.unsplash.com/photo-1490309465502-86ef8656e567?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=967&q=80
subtitle: هر چند قیمت‌های پیشنهادی فروش آپارتمان‌های مسکونی در تهران تابع انتظارات تورمی برخی فروشندگان شده و عده‌ای با وجود رکود معاملاتی، بر افزایش قیمت اعلامی خود به بنگاه‌های ملکی اصرار دارند، اما با این حال قیمت‌های منصفانه نیز در بازار نایاب نشده و به ویژه در مناطق مصرفی نیمه جنوبی شهر، یافتن آپارتمان‌های متناسب با بودجه خانه‌اولی‌ها شدنی است.
---
<p>به گزارش ملک فکس به نقل از دنیای اقتصاد،بودجه عموم خانه‌اولی‌های در حال جست‌وجو در مناطق مختلف که اغلب از یکی از انواع تسهیلات بانکی خرید مسکن نیز استفاده می‌کنند، در حال حاضر بین ۴۰۰ تا ۸۰۰ میلیون تومان است و در عین حال برخی از آنها با حربه‌هایی همچون به رهن سپردن آپارتمان خریداری‌شده و حتی فروش خودرو، تلاش می‌کنند بودجه خود را به یک میلیارد تومان برسانند تا بتوانند خانه‌ای خریداری کنند که در چشم‌انداز دو، سه سال آینده بتوانند با تامین مبلغ رهن مستاجر، خودشان در آن ساکن شوند.

در حال حاضر مناطق ۷، ۹، ۱۰، ۱۲، ۱۴ و ۱۵ کانون‌های عرضه آپارتمان‌های تا یک میلیارد تومانی در بازار شناخته می‌شود. البته در مناطق دیگر شهر نظیر ۴، ۵، ۸ و ۲۱ نیز تعداد آپارتمان‌های این محدوده قیمتی کم نیست و حجم عرضه به حدی است که جست‌وجوگران می‌توانند امیدوار باشند، در این مناطق آپارتمان مطلوب خود را برای خرید پیدا کنند. اما واقعیت این است که در مناطق مذکور عمده املاک قیمت‌مناسب سن بنای بیش از ۱۵ سال دارند که گزینه ایده‌آل خانه‌اولی‌ها به شمار نمی‌آیند.</p>

<img src="https://melkfax.s3.ir-thr-at1.arvanstorage.com/1199362_705.jpg" class="rounded mx-auto d-block" alt="در کدام مناطق تهران آپارتمان یک میلیاردی پیدا می‌شود؟">
