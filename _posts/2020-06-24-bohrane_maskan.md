---
layout: post
title: بحران مسکن روی میز کمیسیون عمران مجلس
site: تابناک
keyword: مبازار مسکن,تولید انبوه مسکن,محمدرضا رضایی کوچی,کمیسیون عمران مجلس
source-url: tabnak.ir/0048WA
image: https://melkfax.s3.ir-thr-at1.arvanstorage.com/1199204_664.jpg
subtitle: رئیس کمیسیون عمران مجلس گفت دولت باید برنامه عملیاتی برای مدیریت بازار مسکن و کاهش قیمت‌ها ارائه کند، قطعا دولت باید از انفعال در حوزه مسکن خارج شود، در غیر این صورت هیچ اتفاق مثبتی در این بخش صورت نمی‌گیرد.
---
به گزارش ملک فکس به نقل از خانه ملت،محمدرضا رضایی کوچی، با اشاره به اولویت‌های کمیسیون عمران مجلس در یک سال آینده، گفت: قطعا اولویت اصلی و مهم کمیسیون در ماه‌های آتی رفع مشکلات بازار مسکن خواهد بود، زیرا در شرایط کنونی به دلیل خلاء نظارت قیمت مسکن افزایش چشمگیری داشته است.

نماینده مردم جهرم در مجلس شورای اسلامی ادامه داد: ما اخیرا طرح سوال از رئیس جمهور را درباره وضعیت نابه سامان بازار مسکن مطرح کردیم، پس از این اقدام، دولت کمیته‌ای را برای بررسی مشکلات بازار و رفع موانع آن تشکیل داد.
 

برگزاری نشست کمیسیون عمران مجلس با مسئولان دولتی


وی از برگزاری نشست کمیسیون عمران مجلس با مسئولان دولتی خبر داد و گفت: به طور حتم در نخستین نشست این کمیسیون، اسلامی وزیر راه و شهرسازی، مسئولان دولتی و اعضای کمیته ویژه مسکن دولت حضور پیدا کرده و گزارشی درباره اقدامات صورت گرفته برای رفع مشکلات بازار ارائه خواهند کرد.
 

بازار مسکن کاملا رها بوده و دولت هیج کنترلی در این حوزه صورت نمی‌دهد


رضایی کوچی با اعلام اینکه در شرایط کنونی بازار مسکن کاملا رها بوده و دولت هیج کنترلی در این حوزه صورت نمی‌دهد، افزود: دولت در وضعیت فعلی هیچ احساس مسئولیتی برای مدیریت بازار نمی‌کند و این مسئله موجب آشفتگی بازار شده است.
 

دولت باید برنامه عملیاتی برای مدیریت بازار مسکن و کاهش قیمت‌ها ارائه کند


این نماینده مردم در مجلس دهم ادامه داد: دولت باید برنامه عملیاتی برای مدیریت بازار مسکن و کاهش قیمت‌ها ارائه کند، قطعا دولت باید از انفعال در حوزه مسکن خارج شود، در غیر این صورت هیچ اتفاق مثبتی در این بخش صورت نمی‌گیرد.

رئیس کمیسیون عمران مجلس گفت: به طور حتم اگر دولت اقدام ویژه‌ای را برای مدیریت بازار مسکن ارائه و اجرایی نکند، مجلس و کمیسیون عمران مجلس به این مسئله ورود کرده و طرح جامعی را ارائه خواهد کرد. /