---
layout: post
title: افزایش ۱۲۱ درصدی قیمت مسکن در تهران طی ۲۰ ماه اخیر
site: خبرگزاری تسنیم
keyword: بازار مسکن ، قیمت مسکن
permalink : blog/افزایش-۱۲۱-درصدی-قیمت-مسکن-در-تهران-طی-۲۰-ماه-اخیر.html

source-url: https://tn.ai/2298137
image: https://images.unsplash.com/photo-1537032618157-6a806832d184?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=80
subtitle: بررسی آمار رسمی وزارت راه و شهرسازی حاکی از آن است که از مهرماه ۹۷ تا خرداد ۹۹ قیمت مسکن در تهران ۱۲۱ درصد افزایش یافته است.
---
به گزارش خبرنگار اقتصادی خبرگزاری تسنیم، بر اساس آمار منتشر شده وزارت راه و شهرسازی از بازار مسکن در مهرماه سال 97 متوسط قیمت هر مترمربع واحد مسکونی در تهران 8 میلیون و 633 هزار تومان بود.

تعداد معاملات صحیح انجام شده در ماه یاد شده  8 هزار و 117 فقره و بیشترین متوسط قیمت با 18 میلیون و 532 هزار تومان مربوط به منطقه یک بود. کمترین متوسط قیمت نیز با 3 میلیون و 635 هزار تومان متعلق به منطقه 18 بود.

مهرماه سال گذشته متوسط قیمت هر مترمربع واحد مسکونی در مناطق 22گانه تهران  با افزایش بیش از 4 میلیون تومانی به 12 میلیون و 848 هزار تومان رسید.

مطابق جدیدترین آمار وزارت راه و شهرسازی در خردادماه امسال متوسط قیمت یک مترمربع آپارتمان به 19 میلیون و 71 هزار تومان افزایش یافته است. این قیمت در مقایسه با متوسط قیمت مهرماه 97 حکایت از افزایش 120.9 درصدی دارد. بیشترین متوسط قیمت مسکن نیز همچنان متعلق به منطقه یک است. در آخرین ماه بهار امسال متوسط قیمت مسکن (هر مترمربع) در این منطقه 42 میلیون و 499 هزار تومان بود.