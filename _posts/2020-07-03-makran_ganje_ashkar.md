---
layout: post
title: «مکران؛ گنج آشکار» - ۳| توسعه بندر چابهار محدود شد/جانمایی ظرفیت جدید در طرح ویژه سواحل مکران
site: خبرگزاری تسنیم
keyword: بازار مسکن ، قیمت مسکن
source-url: https://tn.ai/2299252
image: https://melkfax.s3.ir-thr-at1.arvanstorage.com/1398100509232931119212914.jpg
subtitle: معاون وزیر راه از تصویب طرح محدودیت توسعه بندر چابهار در شورای عالی شهرسازی و معماری خبر داد و گفت ظرفیت جدید در طرح ویژه سواحل مکران جانمایی می شود.
---
فرزانه صادق مالواجرد در گفت وگو با خبرنگار اقتصادی خبرگزاری تسنیم ، اظهار کرد: در بندر چابهار  شهر چابهاری وجود دارد که توسعه آن، ساماندهی حاشیه نشینی پیرامونی و توجه ویژه به توان اکولوژیک بندر چابهار از اهمیت بسیار زیادی برخوردار بوده است.

وی ادامه داد: اتفاقی که از قبل درباره آن تصمیم گیری شده بود،  موضوع توسعه فازهای بعدی بندر  چابهار و برنامه های سازمان بنادر و دریانوردی برای این منظور بود که در دستور کار داشت.

وی تاکید کرد: این توسعه باعث می شد توان اکولوژیک خلیج چابهار  به عنوان یکی از بکرترین و زیباترین خلیج ها که اساساً در آن زندگی جریان دارد، به هم بریزد. از این رو برای توسعه بندر چابهار در محدوده خلیج چابهار محدودیت ایجاد شد و در طرح ویژه سواحل مکران جانمایی و موقیعت دیگری برای توسعه بندر پیش بینی شده است. 

دبیر شورای‌عالی شهرسازی و معماری ایران تأکید کرد: به این ترتیب با تعامل ویژه بین شهر، بندر و  راه آهن وضعیت بسیار خوبی برای هرچه بهتر شدن شهر چابهار رقم خواهد خورد.

صادق مالواجرد گفت: توسعه بندر چابهار در محدوده خلیج چابهار به 35 میلیون تن محدود می شود و ظرفیت توسعه ای بندر چابهار در شرق این شهر جانمایی خواهد شد.

وی تاکید کرد: مهم ترین مسئله یکپارچگی و توان اکولوژیک چابهار بود که با مصوبه شورای عالی شهرسازی و معماری محقق خواهد شد.