---
layout: post
permalink : blog/صدور-مشروط-سند-املاک-سکونتگاه-های-غیررسمی-6-شهر-کشور
title: صدور مشروط سند املاک سکونتگاه‌های غیررسمی ۶ شهر کشور
site: خبرگزاری تسنیم
keyword: بازار مسکن ، قیمت مسکن
source-url: https://tn.ai/2302107
image: https://melkfax.s3.ir-thr-at1.arvanstorage.com/139207271458157301372464.jpg
subtitle: معاون وزیر راه با تشریح دلایل وقفه در پرداخت وام بافت های فرسوده، گفت:با همکاری دستگاه‌های مرتبط برای املاک واقع در حاشیه ۶ شهر کشور سند به صورت مشروط صادر می شود.
---
به گزارش ملک فکس و به نقل از  گروه اقتصادی خبرگزاری تسنیم، مهدی عبوری با بیان اینکه ستادهای بازآفرینی شهری پایدار در سطح ملی، استانی و شهرستانی باعث ﻫﻢاﻓﺰاﻳﻲ در اﺟﺮای اﻗﺪاﻣﺎت ﻣﺸﺘﺮک ﺑﻴﻦ ﻋﻮاﻣﻞ، ﻣﺴﺌﻮﻻن و ﻛﻨﺸﮕﺮان ذﻳﺮﺑﻂ در بافت های ناکارآمد شهری می‌شود، اظهار کرد: نداشتن سند اکثر املاک واقع در سکونتگاه‌های غیررسمی، باعث وقفه در اعطای تسهیلات دولتی در قالب وام و بسته‌های تشویقی در سکونتگاه‌های غیررسمی شده بود.

وی ادامه داد: بر این اساس در آخرین جلسه ستاد ملی بازآفرینی شهری پایدار مقرر شد تا با همکاری دستگاه‌های مرتبط، برای املاک واقع در حاشیه شهرهای کرج، بوشهر، زنجان، بندرعباس، محله همت آباد شهر اصفهان و محلات غیررسمی شهر سبزوار به صورت مشروط سند صادر شود و این اقدام برای اولین بار با عزم دفاتر تسهیلگری و پیگیری این دفاتر به تصویب رسید.

دبیر ستاد ملی بازآفرینی شهری پایدار با اشاره به اینکه موضوع توانمندسازی و ساماندهی نیازمند عزم جدی همه دستگاه‌ها و نهاد‌های ذیربط می‌باشد، ابراز داشت: دفاتر تسهیل‌گری نقش پررنگی در هماهنگی میان این دستگاه‌ها در حوزه بازآفرینی شهری برعهده دارند، در واقع این دفاتر باید زمینه جلب اعتماد همگان را فراهم کنند و باعث مشارکت حداکثری مردم و دستگاه ها در توسعه محله شوند.

عبوری با بیان اینکه ورود به حاشیه شهرها و ساماندهی سکونتگاه‌های غیررسمی از اولویت‌های وزارت راه و شهرسازی است، اظهارداشت: ایجاد زمینه برای ورود دستگاه‌ها به محلات جهت نوسازی مسکن و حوزه تامین خدمات از جمله وظایف دفاتر تسهیل‌گری به شمار می آید، که بایستی از طریق تعامل دفاتر با مردم و دولت صورت پذیرد. 

 وی تاکید کرد: نقش دفاتر تسهیلگری در هماهنگی دستگاه‌های دولتی، حاکمیتی و سازمان‌‌‌های مردم نهاد باید بسیار پر رنگ باشد و با احصاء نیازهای ساکنین سکونتگاه‌های غیررسمی، زمینه را برای اقدام مشترک فراهم نمایند، اما نباید دفاتر تسهیگری نفش اجرایی داشته باشند.