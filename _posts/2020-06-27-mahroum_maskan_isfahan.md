---
layout: post
title: امضای تفاهم نامه طرح تامین مسکن محرومان اصفهان
site: پایگاه خبری بانک مسکن
keyword: بانک مرکزی ، بانک مسکن ، مصالح ساختمانی
source-url: http://www.hibna.ir/Fa/News/71448
permalink : blog/امضای-تفاهم-نامه-طرح-تامین-مسکن-محرومان-اصفهان.html

image: https://melkfax.s3.ir-thr-at1.arvanstorage.com/202006104540659247_Orig.jpg
subtitle: تفاهم نامه ساخت ۳۰۰۰ واحد مسکن محرومان استان اصفهان در راستای تامین مسکن خانواده های نیازمند و فاقد سرپناه مناسب در استان اصفهان بین سازمان برنامه و بودجه کشور، بنیاد مسکن انقلاب اسلامی و استانداری اصفهان به امضا رسید.
---
به گزارش ملک فکس به نقل از هبینا،تفاهم نامه طرح تامین ۳۰۰۰ واحد مسکن محرومان استان اصفهان با حضور محمدباقر نوبخت معاون رییس جمهور و رییس سازمان برنامه و بودجه کشور، علیرضا تابش رییس بنیاد مسکن انقلاب اسلامی کشور و رضایی استاندار اصفهان به امضا رسید.

این تفاهم نامه در راستای تامین مسکن خانواده های نیازمند و فاقد سرپناه مناسب در سطح روستاها و شهرهای استان اصفهان بین سازمان برنامه و بودجه کشور، بنیاد مسکن انقلاب اسلامی و استانداری اصفهان در پایان جلسه شورای برنامه ریزی استان منعقد شد.

هدف این تفاهم نامه ساخت ۳هزار واحد مسکونی با متوسط مساحت ۶۰ متر مربع است که جامعه هدف آن خانوارهای کم درآمد و آسیب پذیر ساکن در مناطق روستایی و شهرهای دارای ظرفیت استقرار دائم جمعیت شامل خانوارهای دارای واحدهای مسکونی غیرمقاوم و در معرض خطر و خانوارهای محروم فاقد مسکن مناسب است.

مجموع منابع مورد نیاز ۲۱۰۰ میلیارد ریال است که ۹۰۰ میلیارد ریال آن به صورت بلاعوض توسط سازمان برنامه و بودجه و ۱۲۰۰ میلیارد ریال آن توسط بنیاد مسکن انقلاب اسلامی در قالب تسهیلات ارزان قیمت با کارمزد ۵ درصد براساس دستورالعمل هایی متعاقبا اجرا خواهد شد و مابقی هزینه توسط واجدین شرایط به عنوان آورده تامین خواهد شد.