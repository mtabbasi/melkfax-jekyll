---
layout: post
permalink : blog/سازمان-مالیاتی-هم-به-حامیان-افزایش-نرخ-مالیات-خانه-های-خالی-پیوست
title: سازمان مالیاتی هم به حامیان افزایش نرخ مالیات خانه‌های خالی پیوست
site: خبرگزاری تسنیم
keyword: بازار مسکن ، قیمت مسکن
source-url: https://tn.ai/2301416
image: https://melkfax.s3.ir-thr-at1.arvanstorage.com/1399041314054861520714644.jpg
subtitle: معاون فنی و حقوقی سازمان امور مالیاتی گفت:مالیات بر واحد‌های خالی زمانی بازدارنده است که اثر آن قابل توجه باشد بنابراین برای بازدارندگی و ضمانت اجرای بیشتر، باید میزان مالیات را افزایش داد.

---
به گزارش ملک فکس و به نقل از  گروه اقتصادی خبرگزاری تسنیم، محمود علیزاده افزود: در خصوص مالیات بر خانه‌های خالی، متولی امر اسکان و املاک، وزارت مسکن و شهرسازی است و سامانه شناسایی واحد‌های خالی از سکنه باید توسط این وزارتخانه آماده شود و در اختیار سازمان امور مالیاتی قرار گیرد.

وی ادامه داد: این سامانه از نظر ساختاری آماده شد، اما هنوز محتوای آن که اطلاعات و شاخص‌هایی که بتواند تشخیص درست نسبت به واحد‌های خالی از سکنه داشته باشد، هنوز تکمیل نشده است تا بر اساس آن مطالبه مالیات از این واحد‌ها اجرا شود.

علیزاده اضافه کرد: دستگاه‌های دیگر هم باید اطلاعات خود را به این سامانه بدهند.

وی اضافه کرد: بر اساس قانون، خانه‌های خالی از سکنه؛ خانه‌هایی هستند که مالکان بیش از دو واحد داشته باشند و آن را به مدت بیش از یک سال، خالی نگه داشته باشند و بر اساس قانون، شناسایی این واحد‌ها از طریق سامانه ایجاد شده توسط وزارت راه و شهرسازی انجام می‌شود.

به گزارش خبرگزاری تسنیم، پیش از این مجلس شورای اسلامی هم از یک طرح جدید برای افزایش نرخ مالیات بر خانه های خالی خبر داده بود.