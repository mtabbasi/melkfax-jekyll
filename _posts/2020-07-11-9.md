---
layout: post
permalink : blog/مستاجران-مشمول-دریافت-تسهیلات-مشخص-شدند.html
title: مستاجران مشمول دریافت تسهیلات مشخص شدند
site: باشگاه خبرنگاران جوان
keyword: بازار مسکن ، قیمت مسکن
source-url: https://www.yjc.ir/00V7ec
image: https://melkfax.s3.ir-thr-at1.arvanstorage.com/12202299_196.jpg
subtitle: معاون مسکن و ساختمان وزارت راه و شهرسازی گفت:مستاجرانی که قرارداد آن‌ها ثبت رسمی شده و کد رهگیری داشته باشند مشمول دریافت تسهیلات می‌شوند.
---
به گزارش ملک فکس و به نقل از  باشگاه خبرنگاران جوان، محمود محمودزاده  معاون مسکن و ساختمان وزارت راه و شهرسازی در برنامه زنده تلویزیونی شبکه خبر درباره وام ودیعه رهن و اجاره مسکن گفت: مستاجرانی که قرارداد آنها ثبت رسمی شده و کد رهگیری داشته باشند مشمول دریافت تسهیلات ودیعه رهن و اجاره مسکن می‌شوند.

وی افزود: این تسهیلات به کسانی پرداخت می‌شود که بر اساس قانون ساماندهی و تولید مسکن، فرم "ج" آنها سبز باشد به این معنی که از تسهیلات دولتی بخش مسکن استفاده نکرده باشند.
معاون مسکن و ساختمان وزارت راه و شهرسازی افزود: سعی می‌کنیم دهک‌های بیشتری مشمول دریافت این تسهیلات باشند و همچنین رقم این وام نیز اثرگذار باشد.

محمودزاده یادآور شد: در حال حاضر کسانی که تسهیلات بانکی دریافت می‌کنند هم سود و هم اصل این رقم را بازمی گردانند اما در تسهیلات ودیعه مسکن، مستأجران فقط سود این تسهیلات را به بانک باز پس می‌دهند.

محمد اسلامی وزیر راه و شهرسازی نیز شب گذشته در برنامه «متن حاشیه» شبکه سه سیما در خصوص تسهیلات ودیعه مسکن اظهار داشت: حداکثر متراژ واحد مسکونی مستاجران تهرانی برای برخورداری از تسهیلات ودیعه در تهران ۷۵ متر و در سایر شهرها ۹۰ مترمربع در نظرگرفته شده است.

به گفته اسلامی، این تسهیلات پس از نهایی‌شدن به‌عنوان کمک‌هزینه ودیعه مسکن از طریق شبکه بانکی در اختیار مالکان قرار می‌گیرد و مستاجران صرفا کارمزد تسهیلات را پرداخت می‌کنند. نکته مهم دیگر برای پرداخت این تسهیلات وجود قرارداد رسمی اجاره، میان موجر و مستاجر است.