---
layout: post
title: کدام خانه‌های خالی مشمول مالیات می‌شوند؟
site: تجارت نیوز
permalink : blog/کدام-خانه-های-خالی-مشمول-مالیات-میشوند.html
keyword: مالیات بر خانه‌های خالی,اخذ مالیات,خانه های خالی
source-url: https://tejaratnews.com/%da%a9%d8%af%d8%a7%d9%85-%d8%ae%d8%a7%d9%86%d9%87-%d9%87%d8%a7%db%8c-%d8%ae%d8%a7%d9%84%db%8c-%d9%85%d8%b4%d9%85%d9%88%d9%84-%d9%85%d8%a7%d9%84%db%8c%d8%a7%d8%aa-%d9%85%db%8c-%d8%b4%d9%88%d9%86%d8%af
image: https://images.unsplash.com/photo-1481277542470-605612bd2d61?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=995&q=80
subtitle: بر اساس اعلام وزارت راه و شهرسازی از ابتدای تابستان امسال از خانه‌های خالی مالیات اخذ خواهد شد.
---
براساس اعلام وزیر راه و شهرسازی از ابتدای تابستان امسال از خانه‌های خالی مالیات اخذ می‌شود.

محمد اسلامی وزیر راه و شهرسازی در این رابطه گفت: راه‌اندازی سامانه املاک طبق قانون از سوی وزارت راه و شهرسازی انجام شده و در اختیار سازمان امور مالیاتی قرار گرفته و این سازمان باید نسبت به اخذ مالیات اقدام کند.

او افزود: این سامانه در بهمن ماه توسط وزارت راه و شهرسازی رونمایی شده و تمامی دستگاه‌ها اطلاعات خود را وارد این سامانه کرده‌اند و سازمان امور مالیاتی باید از تابستان امسال اقدام به شناسایی واحد‌های خالی و صدور برگه مالیات کند.

اسلامی تاکید کرد: مالکان این واحد‌ها باید هرچه سریع‌تر اقدام به عرضه واحد‌ها برای بخش اجاره و یا فروش کنند.

امیدعلی پارسا، رئیس کل سازمان امور مالیاتی کشور درباره خانه‌های خالی که مشمول مالیات می شوند، گفت: به محض اینکه وزارت راه و شهرسازی خانه‌های خالی و متراژ آن‌ها را به سازمان امور مالیاتی اعلام کند، مالیات از صاحبان آن‌ها اخذ می‌شود.

رئیس کل سازمان امور مالیاتی گفت: اگر خانه‌ای یک سال خالی باشد مشمول مالیات نمی‌شود، اگر ۲ سال خالی باشد ۵۰ درصد کل اجاره و اگر ۳ سال خالی باشد ۱۰۰ درصد اجاره مشمول مالیات می‌شود.

پارسا بیان کرد: کمیسیونی متشکل از وزارت راه و شهرسازی، سازمان امور مالیاتی، شهرداری‌ها و سازمان دهیاری‌ها تشکیل شده و به دنبال این است که قیمت روز املاک و اجاره‌بهای آن‌ها را تعیین کند.