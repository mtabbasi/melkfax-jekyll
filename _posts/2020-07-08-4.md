---
layout: post
permalink : blog/امید-واهی-برای-خانه-دارشدن-330هزار-نفر-تا-مرداد-1400-آقای-رئیس-جمهور-وام-مسکن-یکم-پول-8-متر-مسکن-است
title: امید واهی برای خانه‌دارشدن ۳۳۰هزار نفر تا مرداد ۱۴۰۰/ «آقای رئیس‌جمهور، وام مسکن‌یکم پول ۸ متر مسکن است»
site: خبرگزاری تسنیم
keyword: بازار مسکن ، قیمت مسکن
source-url: https://tn.ai/2301772
image: https://melkfax.s3.ir-thr-at1.arvanstorage.com/1398080411193082118745854.jpg
subtitle: در حالی رئیس‌جمهور خانه‌دار کردن سپرده‌گذاران صندوق پس‌انداز یکم را یکی از اولویت‌های دولت اعلام کرده است که با وام این صندوق می‌توان حدود ۸ و نیم متر واحد مسکونی در تهران خریداری کرد.
---
به گزارش ملک فکس و به نقل از  گروه اقتصادی خبرگزاری تسنیم، دیروز حسن روحانی رئیس جمهور در جلسه ویژه ساماندهی مسکن، اظهار کرد: تأمین مسکن نیازمندان واقعی که در طرح ــ صندوق پس‌انداز ــ مسکن یکم ثبت‌نام و پول واریز کرده‌اند، اولویت اول و اصلی دولت است.

حسن روحانی افزود: حدود 330 هزار نفر در این طرح سرمایه گذاری کرده‌اند که همه تلاش ما این است تا پایان این دولت، آنها صاحب مسکن مناسب شوند.

به گزارش تسنیم، بر اساس جدیدترین آمار منتشرشده از سوی وزارت راه و شهرسازی و بانک مرکزی متوسط قیمت هر مترمربع واحد مسکونی در تهران از مرز 19 میلیون تومان عبور کرده است. در آخرین ماه بهار متوسط قیمت هر مترمربع آپارتمان 19 میلیون و 71 هزار تومان بود که در مقایسه با اردیبهشت ماه حدود 2 میلیون تومانی افزایش یافت.

از سوی دیگر ‌هم‌اکنون حداکثر وامی که در صندوق پس‌انداز یکم به زوجین پرداخت می‌شود 160 میلیون تومان و مربوط به تهران است. با این مبلغ می‌توان در زمان حاضر حدود 8.4 مترمربع واحد مسکونی را خریداری کرد. با این تفاسیر به‌نظر نمی‌رسد وعده رئیس‌جمهور دولت دوازدهم در خانه‌دار کردن 330 هزار سپرده‌گذار صندوق پس‌انداز مسکن یکم تا مردادماه سال 1400 محقق شود.